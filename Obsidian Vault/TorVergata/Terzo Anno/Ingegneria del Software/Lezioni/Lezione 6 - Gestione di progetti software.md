#Software 

- Lo sviluppo di un prodotto software è una operazione complessa che richiede una specifica attività di gestione
- La gestione di un progetto software implica la *pianificazione*, il *monitoraggio* ed il *controllo* di persone, processi ed eventi durante lo sviluppo del prodotto
- Il *Software Project Management Plan* (*SPMP*) è il documento che guida la gestione di un prodotto software


#### Le quattro "P"
La gestione efficace di un progetto software si fonda sulle *quattro P*:
- *Persone*, che rappresentano l'elemento più importante di un progetto software di successo (il SEI ha elaborato il *People Management - Capability Maturity Model*)
- *Prodotto*, che identifica le caratteristiche del software che deve essere sviluppato (obiettivi, dati, funzioni)
- *Processo*, che definisce il quadro di riferimento entro cui si stabilisce il piano complessivo di sviluppo del prodotto software
- *Progetto*, che definisce l'insieme delle attività da svolgere, identificando persone, compiti, tempi e costi


#### Organizzazione dei team
- *Problema*: sviluppare un prodotto software in 3 mesi con un impegno pianificato di 1 anno/uomo
- *Soluzione immediata*: 4 sviluppatori che si suddividono il lavoro
- *Realtà*: i 4 sviluppatori potrebbero impiegare un anno ottenendo un prodotto di qualità inferiore a quello risultante dal lavoro di un singolo sviluppatore
- *Motivi*:
	-alcuni compiti non possono essere condivisi
	-necessità di frequenti interazioni

- L'aggiunta di uno sviluppatore potrebbe ritardare ulteriormente il progetto, a causa del periodo di formazione e dell'aumento delle interazioni


#### Approccio democratico
- Basato sul concetto di *egoless programming*, secondo cui ogni sviluppatore valuta la scoperta di fault nel proprio codice come un attacco alla propria persona e non come un evento usuale
- L'approccio democratico punta ad organizzare team che lavorino con un obiettivo comune, senza un singolo leader
- Il codice appartiene al team come entità e non al singolo sviluppatore

*Vantaggi*:
- Atteggiamento positivo verso la ricerca di fault
- Molto produttivo in caso di problemi difficili da risolvere

*Svantaggi*:
- L'approccio non può essere imposto dall'esterno ma deve nascere spontaneamente
- Gli sviluppatori più anziani non desiderano essere valutati dai più giovani


#### Approccio con capo-programmatore
Basato su:
- *Specializzazione*: ogni partecipante svolge i compiti per i quali è stato formato
- *Gerarchia*: ogni sviluppatore comunica esclusivamente con il capo-programmatore, che dirige le attività ed è responsabile dei risultati

- Un *vantaggio* immediato è che diminuisce il numero di canali di comunicazione
- Lo *svantaggio* principale è che richiede personale molto esperto per ricoprire gli incarichi di:
	- *Capo-programmatore* (è sia un manager che un tecnico, sviluppa il progetto architetturale e le parti di codice critiche)
	- *Programmatore di back-up* (sostituisce il capo-programmatore ed è responsabile delle attività di testing)
	- *Segretario di programmazione* (responsabile della documentazione e dell'archivio di produzione)

